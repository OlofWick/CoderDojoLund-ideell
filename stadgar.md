#Stadgar för *CoderDojo Lund, ideell förening*

# §1 Föreningens namn och hemort 
Föreningens namn är *CoderDojo Lund*, med Lund som hemort.

#§ 2 Ändamål och uppgifter
Föreningen har till uppgift att att hjälpa barn och ungdomar att använda dator och motsvarande elektroniska hjälpmedel som ett skapande verktyg,
främst genom att lära ut programmering. För att ha rätt att använda varumärket *CoderDojo*, verkar föreningen i samma anda som den internationella CoderDojo-rörelsen, [coderdojo.com](https://coderdojo.com/) med [CoderDojo Charter](https://zen.coderdojo.com/charter) som styrdokument och värdegrund. 

Föreningen är partipolitiskt och religiöst obunden. 

Föreningen förverkligar sin uppgift i enlighet med sina stadgar samt på det sätt som fastställts vid föreningens möten.

För att förverkliga sina mål kan föreningen
* anordna träffar för barn och ungdomar med syftet att lära ut programmering,
* anordna relevant kompetensutveckling för föreningens medlemmar
* och föreningen kan också i anslutning till sina träffar tillhandahålla elektroniska hjälpmedel, programlicenser osv. som behövs för att barn och ungdomar oavsett socioekonomisk bakgrund ska kunna delta på lika villkor.

#§ 3 Medlemmar 
Medlem i föreningen kan varje person bli som förbinder sig att följa dessa stadgar. Föreningen är skyldig att föra förteckning över sina medlemmar. Till hedersmedlem kan på styrelsens framställan kallas en person som på ett förtjänstfullt sätt verkat för föreningens bästa. Medlemsmatrikeln ska skickas till alla medlemmar via e-post eller motsvarande en gång per år.

#§ 4 Medlemsavgift 
Föreningens medlemmar erlägger årligen en medlemsavgift vars storlek för nästkommande år fastställs av föreningens årsmöte.

#§ 5 Medlemskapets upphörande 
Medlem som bryter mot dessa stadgar eller genom sitt handlande åsamkar föreningen eller dess strävanden skada, kan på förslag av styrelsen och av föreningsmötes beslut skiljas från medlemskapet. Styrelsen ska informera den berörde om sitt förslag om uteslutning minst en vecka före det möte där beslut om uteslutning ska behandlas. Medlem som inte erlagt medlemsavgift anses ha utträtt ur föreningen.

#§ 6 Verksamhets- och räkenskapsår 
Föreningens verksamhets- och räkenskapsår är kalenderår. Räkenskaperna och handlingar rörande förvaltningen ska tillställas revisorerna minst fyra veckor före årsmötet. Revisorerna ska till styrelsen två veckor före årsmötet överlämna en skriftlig berättelse om den utförda granskningen.

#§ 7 Föreningsmöte 
Beslutanderätten i föreningen utövas av dess medlemmar på föreningsmöten. Föreningsmöten hålls då styrelsen så anser det behövligt eller då minst en tredjedel (1/3) av medlemmarna kräver det för att behandla ett och samma ärende. 
Föreningens årsmöte ska hållas före 15 mars. 

På föreningsmöte har endast föreningens medlemmar rösträtt och endast medlem kan inväljas i styrelsen. Som medlem räknas endast den som erlagt medlemsavgift för det löpande verksamhetsåret. 

Hedersmedlem har närvaro-, yttrande- och förslagsrätt vid föreningens möten. På föreningsmötena fattas besluten med enkel röstmajoritet. Röstningen sker öppet om inte någon av mötesdeltagarna kräver sluten omröstning. Val förrättas med acklamation. Vid lika röstetal avgör lotten. 

Kallelse till föreningsmöte ska tillställas medlemmarna genom via anslag på föreningens hemsida eller på annat sätt som beslutas av årsmötet. I kallelsen ska meddelas vilka ärenden som ska behandlas.

På föreningens årsmöte ska följande ärenden behandlas: 

1. att mötet är stadgeenligt utlyst 
1. fastställande av mötets dagordning 
1. val av ordförande, sekreterare och två protokolljusterare/rösträknare för mötet 
1. behandling av styrelsens berättelse över verksamheten föregående år samt beslut om dess godkännande 
1. behandling av föreningens bokslut och revisorernas utlåtande över detta samt beslut om fastställande av bokslutet 
1. beviljande av ansvarsfrihet 
1. val av ordförande, styrelseledamöter och suppleanter 
1. val av revisor och revisorssuppleant 
1. val av valberedning 
1. behandling av ärenden som av styrelsen förelagts årsmötet 
1. beslut om medlemsavgiften 
1. övriga frågor

#§ 8 Styrelsen 
Föreningens verkställande organ är styrelsen. 

I styrelsen ingår föreningens ordförande, som väljs för högst två år i sänder samt minst två övriga ledamöter, bland vilka styrelsen väljer vice ordförande för ett kalenderår i sänder. 

Styrelsens ledamöter väljs för två år i taget, så att årligen hälften av dem är i tur att avgå. 

I styrelsen ingår dessutom minst två suppleanter, vilka väljs för ett år i taget. Vid styrelsens sammanträden har dessa yttrande- och förslagsrätt samt rösträtt, då de fungerar som ersättare för ordinarie ledamot. 

Styrelsen sammanträder på kallelse av ordföranden eller då denne är förhindrad av vice ordföranden eller då minst hälften av styrelsens ledamöter kräver detta. 

Styrelsen är beslutsför om ordföranden eller vice ordföranden och minst hälften av övriga ledamöter är närvarande. 
Kallelse till styrelsens möten ska alltid tillställas revisorerna.

#§ 9 Firmatecknare 
Föreningens firma tecknas var för sig av föreningens ordförande och kassör. 

Styrelsen utser en styrelseledamot att teckna firma i kassörens ställe, då denne är förhindrad. Vid behov kan styrelsen utfärda fullmakt att teckna firma i vissa ärenden.

#§ 10 Upplösning av föreningen 
Beslut om upplösning av föreningen ska fattas av föreningens årsmöte samt därefter vid föreningsmöte som hålls tidigast en månad efter årsmötet. Ärendet ska omnämnas i kallelsen till mötet. beslut om upplösning av föreningen kan inte fattas med annat än med fyra femtedels (4/5) majoritet bland de närvarande medlemmarna. 

Vid upplösningen av föreningen överlämnas tillgångarna till medlemmarna.

---

* Stadgarna är baserade på Lunds kommuns hemsida, *Bilda förening*, [läst 10 oktober 2015](http://www.lund.se/Medborgare/Uppleva--gora/Foreningar/Bilda-forening/)
* [PDF för utskrift](https://gitprint.com/carlrobert/CoderDojoLund-ideell/edit/master/stadgar.md) av stadgarna, som hittas på
https://github.com/carlrobert/CoderDojoLund-ideell/edit/master/stadgar.md

