# Välkommen som ny mentor!

Har du grundläggande kunskaper i programmering och trivs med programmering som social aktivitet så är du välkommen som mentor. 

##Våra drivkrafter
* Programmering är en kul *social* aktivitet som alla ska ha en chans att pröva på
* Dagens IT-bransch speglar inte samhället och därför tas inte den kreativa potentialen till vara

##CoderDojos värderingar sätter ramarna
För våra deltagare är regeln kort och gott "Above All, Be Cool".

För alla, inklusive mentorerna, är [CoderDojo Charter](https://zen.coderdojo.com/charter?_ga=1.11745460.1433774995.1453568087) styrdokumentet. Läs det, för det är kort och kärnfullt :)

Inom CoderDojo Lund jobbar vi därför med
* att fånga upp ungdomar som vill prova på programmering ...
* för att göra programmering tillgänglig för alla ungdomar oavsett socioekonomisk bakgrund och status i samhället och på så vis få en bättre IT-bransch bland annat ...
* allt i enlighet med CoderDojo Charters anda. Vi vill också att våra mentorer ska spegla samhället enligt sista punkten i CoderDojo Charter: 
*We commit to welcoming volunteers and children regardless of gender, race, sexual orientation, creed, religion or ability.*

#Tekniska kunskaper då?
Bra att kunna litet om
* Scratch
* ScriptCraft
* App Inventor 2

Bra länkar hittar du till vänster på [hemsidan](http://lund.coderdojo.se/).

#Formalia
Som mentor får du gärna vara medlem i ideella föreningen CoderDojo Lund men det är inget krav. Föreningen är öppen även för andra som vill stödja CoderDojos verksamhet.
